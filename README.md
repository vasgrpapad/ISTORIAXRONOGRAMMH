# ISTORIAXRONOGRAMMH
Σκοπός/πλαίσιο δημιουργίας του OER: Πρόταση δραστηριότητας στο μάθημα της Ιστορίας Ε΄ Δημοτικού
Γνωστικό/ά Αντικείμενο/α : Ιστορία
Βαθμίδα Εκπαίδευσης: Πρωτοβάθμια Εκπαίδευση
Όνομα/Τίτλος OER: Πολιορκίες της Κωνσταντινούπολης και αλώσεις
Λέξεις κλειδιά: Ιστορία, Δημοτικό, Βυζάντιο, Πολιορκία, άλωση
Σύντομη περιγραφή:  Οι μαθητές έχουν ήδη διδαχτεί στη Βυζαντινή  ιστορία σχετικά με τα γεγονότα που έθεταν σε κίνδυνο την άλωση της Κωνσταντινούπολης και την κατάρρευση του Βυζαντινού κράτους. Παρουσιάζοντας στην ιστοριογραμμή τα σημαντικότερα   γεγονότα, αποτιμούν την ιστορική πορεία του Βυζαντίου, αναγνωρίζουν τις συνέπειες αυτών των γεγονότων, την επίδρασή τους στην πορεία των εθνών και των πολιτών τους, μέσα από κριτική προσέγγιση. Το μάθημα γίνεται στο εργαστήριο Η/Υ ακολουθώντας την ομαδοσυνεργατική μέθοδο. 
Οι μαθητές/τριες  μέσω υπερσυνδέσμου οδηγούνται στο ψηφιακό περιβάλλον της e-me και αξιοποιώντας τις πολυμεσικές πηγές πληροφοριών, που έχουν επιλεγεί από τον /την εκπαιδευτικό να παρουσιαστούν στην ιστοριογραμμή, προσανατολίζονται στο χρόνο, συσχετίζουν μεταξύ τους τα ιστορικά γεγονότα και διαπιστώνουν πόσο απέχουν πραγματικά χρονικά μεταξύ τους, αποτιμούν αίτια και συνέπειες. Έπειτα παρακολουθούν τα βίντεο που είναι ενταγμένα στο περιεχόμενο για να προσανατολιστούν στο χώρο αξιοποιώντας τους χάρτες που προβάλλονται σε αυτά και να εμβαθύνουν στα γεγονότα. Τέλος κάνουν μια ανακεφαλαίωση όσων διδάχθηκαν το προηγούμενο χρονικό σε μια προαπάθεια κριτικής προσέγγισης.
Τύπος-Κατάταξη OER(ΕισάγετεΧ στον τύπο του OER):Εφαρμογές Λογισμικού 	    e-me content
Προβληματική της επιλογής του συγκεκριμένου τύπου OER και της αντίστοιχης τεχνολογίας: 
Η επιλογή του ανοιχτού εκπαιδευτικού πόρου έγινε για να δώσει ένα υπόδειγμα δραστηριότητα στο μάθημα της ιστορίας που αξιοποιεί τις ΤΠΕ και τις σύγχρονες διδακτικές μεθοδολογίες και στρατηγικές (διερευνητική μάθηση, ομαδοσυνεργατική κτλ. )στη διδασκαλία του μαθήματος. Συγκεκριμένα αποτελεί δραστηριότητα εμπέδωσης  και μεταγνωστικής εμβάθυνσης της συνέχειας των ιστορικών γεγονότων.
Αξιοποίηση στην Εκπαίδευση: 
Απευθύνεται στους εκπαιδευτικούς της Ε΄ Δημοτικού και αφορά στη διδασκαλία μαθήματος της ιστορίας με μαθητοκεντρικές και ομαδοσυνεργατικές προσεγγίσεις για τη βαθύτερη κατανόηση των ιστορικών γεγονότων και της συμβολής τους στο ρου της ιστορίας των εθνών.
